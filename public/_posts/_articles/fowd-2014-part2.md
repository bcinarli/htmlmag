---
comments: true
slug: fowd-2014-part2
title: Future of Web Design 2014 - Part 2
date: 2014-04-15 23:32:20
author: Bilal Cinarli
profile: https://facebook.com/bcinarli
description: Future of Web Design konferansı 2. gün: Güncel web tasarımları üzerine 2 günlük konuşma maratonu ile devam eden konferansın resmi ilk günü, Paul Boag'ın hoşgeldiniz konuşması ile başladı.  
lang: tr_TR
related: Future of Web Design 2014 - Part 1 | fowd-2014-part1 || Future of Web Design 2014 - Part 3 | fowd-2014-part3
---
[Future Insights](http://www.futureinsights.com/)'ın ev sahipliğini yaptığı Future of Web Design konferansı workshoplar ile başlamıştı. Katıldığım workshop ile alakalı yorumlarımı [paylaşmıştım](/article/fowd-2014-part1). Güncel web tasarımları üzerine 2 günlük konuşma maratonu ile devam eden konferansın resmi ilk günü ise 8 Nisan Salı günü [Paul Boag](https://twitter.com/boagworld)'ın hoşgeldiniz konuşması ile başladı.

<figure markdown="1">

![Paul Boag açılış konuşması][paul-photo]
<span class="credits">Fotoğraf: @simonbusborg</span>
</figure>

Gün boyunca Boag'ın giydiği İngiliz bayrağı temalı ceketi ve ayakkabıları ile "Buy My Book" yazılı tişörtüyle alakalı da ayrı bir not düşmüş olayım.

![Notlarım][notes] 

2 gün boyunca 2 farklı salonda gerçekleşen konuşmalar da, ana salon, nispeten sektörün tanınmış/bilinen isimlerinin sunumları ya da daha çok ilgi çekileceği düşünülen konulara ev sahipliği yaparken, küçük salonda (_rising stars track_) yeni tanınmaya başlayan kişilerin ya da az bilindiği düşünülen/daha az insanın ilgisini çekmesi (daha teknik) beklenen konuların olduğu konuşmalar yapıldı.

İlk keynote ve konferans başlangıcında hem ortamın etkisi, hem de "_abi ne zaten biliyoruz çoğunu, yeni bir şey var mı bakacağız bakalım_" __egosu__ yüzünden not almıyordum. Ayılmam konuşmanın henüz ilk konuşmada Paul Adams'ın sıraladığı maddeler ve ilginç yaklaşımları ile oldu ve o dakikadan itibaren not tutmaya başladım. Konferans bittiğinde _kara kaplı_ defterime 30 sayfadan fazla not almıştım.

 Konferans birkaç küçük aksilikle de başladı. Açılış keynotu sonrasında, küçük salondaki ilk konuşma olması beklenen "The Digital Agency (R)Evolution" konuşmasının iptal olması ve yerine son anda eCommerce ile alakalı bir konuşmanın eklenmesi, Paul Boag'ın bildirimini kaçıranlar için süpriz oldu ki, aynı saatte ana salondaki Stephan Hay'in konuşması çok güzeldi ve heralde en çok not aldığım konuşma oldu. İlk günkü bir diğer aksilik ise, öğleden önceki son konuşmayı yapacak olan CSS Wizardry'den Harry'nin rahatsızlığı nedeniyle daha önceki bir konuşmasının videosunun gösterilmesi oldu. Neyse ki, ertesi gün iyileşen Harry, küçük salonda konuşmasını yapabildi.

 Ayrıca konferans konuşmaları boyunca dikkatimi çeken başka bir konu da, websitesinde konuşmaların konusu ile alakalı yazılan özet metinlerin her zaman konuşma ile örtüşmemesi ve bunun farklı beklentilere yönlendirmesi oldu. Sonuçta bu özetler konuşmanın ilgimi çekip çekmeyeceği ile alakalı bir fikir verdiği için, yine de seçici olmamda faydalı oldu.


## Our New Creative Canvas
Hoşgeldiniz konuşmasından sonra, açılış keynote konuşmasını [Paul Adams](https://twitter.com/Padday) yaptı. Konuşması webin geleceği, sitelerin ve uygulamaların üstleneceği roller üzerineydi.

<figure markdown="1">

![Our New Creative Canvas][paul-adams]
<span class="credits">Fotoğraf: @FotografFilipA</span>
</figure>

Paul Adams'ı konuşmasından önce tanımadığım için neler hakkında deneyimli, neler hakkında uzman olduğu hakkında çok bir fikrim yoktu. Konuşma ilerledikçe değindiği konular ise, sistemlere ve uygulamalara artık ne gözle bakmaya başlamalıyızı irdeledi. Değindiği maddelerden bazıları şöyleydi:

### __Sistemler__
Günlük yaşantımız artık sitelerde değil, sistemlerde geçiyor. Facebook, Twitter gibi ortamları bir __site__ ya da __uygulama__ olarak düşünmemiz mümkün değil. Bunlar __hayatın akışını etkileyen__, yaşayan sistemlerdir.

### __Kişiselleştirme__
Kullanıcılar artık özel hissetmek "unique" olmak istiyorlar. Bu yüzden sistemlerin bu tarz özellikleri __sağlamaması__ düşünülemez bile. Kullandığımız bütün sistemler, _haber_, _tv_, _alışveriş_ vb. tamamen bizin alışkanlıklarımıza göre şekilleniyor.

### __Değişim__
"Every exit is an entrance somewhere"[^1]. Değişim süre gelen ve her zaman karşılaşılan bir olgudur. Bu yüzden değişebilen design[^2] gerekiyor.


## The Zero Interface: Use Zero-based Thinking to Maintain Simplicity
İlk gün sabahı katıldığım son konuşma ise, [Stephen Hay](https://twitter.com/stephenhay)'in tasarımlarda[^2] karşılaştığımız problemlere yaklaşırken izleyebileceğimiz "The Zero Interface" yaklaşımı ve basitliği yönetebilme ile alakalıydı. Stephen Hay'in verdiği örnekler ve sunumu çok keyifliydi. En çok not aldığım konuşma da bu oldu.

### __Basitleştirmek yerine zorlaştırıyoruz__
Kullanıcılar her zaman A noktasından B noktasına gitmek ister. Çoğu zaman da düz bir yol izlemek yerine karmaşık bir yol sunulur. Bu karmaşık yol da, Stephen Hay'in deyimiyle "Pile of Crap"[^3]'den başka birşey değildir. Bunu da güzel bir resim ile detaylandırdı.
<figure markdown="1">

![Pile][]
<span class="credits">Fotoğraf: @cazk</span>
</figure>

Devam edersem, A ile B arasında her zaman 3 şey vardır

* __Process[^4]__ <br />
Kullanıcıya dolaylı işler ya da farklı yerlerde dolandırmadan, __doğrudan hedefe ulaştırmak__ gerekir. Örneğin, cep telefonundan gelen bir ziyaretçiyi, mobil siteye yönlendirmek için önce normal siteyi açıp sonra mobil site linkine tıklamasını beklemek yerine, doğrudan mobil siteye yönlendirmeli.

* __Arayüz__ <br />
Arayüzde sadece kullanıcıların ihtiyacı olan ögeleri yerleştirmek kullanılmasını sağlamak için yeterlidir. Ama __basit demek anlaşılmaz__ demek değildir. Basit kullanıma sahip olan ögeleri, kullanıcılar kolaylıkla nasıl çalıştığını/kullanıldığını anlayabilmelidir. Burada Stephen Hay, iOS7'deki telefon numarasının yazıldığı ekrandaki boşluğun ilk bakışta anlaşılmaz ve oraya kopyala yapıştır ile de bir numara yapıştırabileceğimizin çözülemediğinden bahsetti.


* __Uygulama__ <br />
Basitlik deyince, sadece arayüzdeki basitlik değil, uygulama ve kodlama da basitlik dikkate alınmalı. Örneğin, responsive tasarım yaparken, ilk önce geniş ekran/desktop tasarımına göre çalışıldığında normal olarak küçük ekran tanımların orjinal bir çok kodu overwrite etmek zorunda kalıyoruz. Geniş ekranda `float: left;` olarak verdiğimiz bir kolona, mobil de `float: none;` ile düzeltmemiz gerekiyor. Halbuki, ilk önce mobil kodunu yazmış olup, media queryi `max-width: 960px` yerine `min-width: 960px` şeklinde gidersek, tek _float_ tanımı ile çalışmış oluruz.

<figure markdown="1">

![The Zero Interface: Use Zero-based Thinking to Maintain Simplicity][stephen-hay]
</figure>

### __Zero Interface[^5]__
Zero interface olarak ele alınan konu ise, karşılaşılan yeni sorunları, elimizdeki eski ve uygulanmış çözümlere uydurmak yerine, sorunun ihtiyacına göre düşünmek oldu. Her yeni problem yeni bir düşünce yapısı ve çözümle gelebilir. Bu yüzden, eski çözümler üzerinden gitmek hem stabiliteyi bozabilir hem de işleri daha da karmaşıklaştırabilir.

Bugünkü son katıldığım konuşma ise, Hasan Yalçın ile beraber çok sıkıldığımız, 1 saat boyunca, Çin'deki farklı sistemler ve ne işe yaradıklarının detaylarının olduğu bir konuşmaydı. Çok alakasız olduğunu düşündüğümüz için, konuşmayı Hasan abiyle daha çok günün ve konuşmanın kritiğini yaparak geçirdik.

![wall][] 
Konuşma aralarında ve öğle yemeği sonrasında vakit geçirmek, sosyalleşmek için Lego masaları, Media Temple duvarı, iPad ödüllü Pacman oyunu gibi güzel etkinlik imkanları vardı. Hasan abi ile duvar resmi yaptık. Vader'ı çizdikten sonra Hasan abi "Yoda'yı çizmek için uğraşamam ama" deyince, ufak bir "çözüm" bulduk biz de.

Günün başka bir ilginç enstantanesi ise, yaşca büyük bir katılımcının aşağıda gördüğünüz gibi, cep telefonuna not tutma azmi oldu.

![phone-note][]


[^1]: Her çıkış, aslında başka bir yere giriştir.
[^2]: Aslında burada "tasarım" (görsel olan) olarak tam çeviremiyoruz. Design ile kastedilen, sistemlerinin çalışmasının nasıl olması gerektiği, kullanımının, deneyiminin nasıl kurgulanması.
[^3]: Pislik :)
[^4]: Sonuca gitmek için olan işlemler
[^5]: Sıfır arayüz



[seen]: http://seen.co/event/fowd-london-2014-london-uk-2014-9313
[paul-photo]: /images/2014/fowd-2014-01.jpg
[notes]: /images/2014/fowd-2014-02.jpg
[paul-adams]: /images/2014/fowd-2014-03.jpg
[stephen-hay]: /images/2014/fowd-2014-04.jpg
[pile]: /images/2014/fowd-2014-04-01.jpg
[wall]: /images/2014/fowd-2014-05.jpg
[phone-note]: /images/2014/fowd-2014-06.jpg
