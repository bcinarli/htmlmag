---
comments: true
slug: arayuz-gelistirme-ve-mobil-uygulamalar
title: Arayüz Geliştirme ve Mobil Uygulamalar
date: 2015-03-04 08:04:12
author: Bilal Çınarlı
profile: https://facebook.com/bcinarli
og_image: /content/2015/html5-future.png
lang: tr_TR
tags: Frontend, HTML5, Mobile App, Hybrid App, Native App
---

Mobil uygulamalar şuan hayatımızın bir parçası. Yediğimiz yemekten, attığımız adıma, banka hesaplarımızından dinlediğimiz müziğe kadar günlük hayatımızdaki birçok olayı mobil uygulamalar ile takip ediyoruz. Geliştiriciler de değişen cihaz çeşitliliği, ekran boyutları karşısında taleplere hızlı cevap vermeye, hazırlanan mobil uygulamaların farklı cihazlar ile uyumlu olmasına çalışıyorlar.

<figure markdown=1>

![html5][]
<span class="credits">Geleceği gördüm, o benim tarayıcımda.</span>
</figure>

Talep çok, kaynaklar nispeten az olunca, daha kısa zamanda daha çok platform için üretim önem kazanıyor. Ayrıca birçok geliştirici firmanın çok özel durumlar dışında, aynı işi yapan birden fazla kod altyapısı (codebase) ile uğraşmak istememesiyle günümüzün artık **ortak platformu olan HTML5** ve **tarayıcılar** geliştiriciler tarafından ilk tercih edilen ortam durumuna geldi. Biraz Google trendlerini inceleyecek olursak aslında ne demeye çalıştığımız daha net ortaya çıkacak.

<figure markdown=1>

![mobil-global][]
<span class="credits">HTML5, Hybrid ve Native uygulama global [trendleri][globaltrend]</span>
</figure>

2007 yılında iPhone'un çıkışı ile hareketlenen mobil uygulama dünyasında, trend grafiğinde de görüldüğü gibi daha önce olmayan uygulama modelleri ile alakalı aramalar yapılmaya başlanmış. İlk başlarda teknolojinin de etkisiyle **native app** araması daha çok yapılırken, HTML5'in yoğun olarak konuşulmaya başlandığı 2009 sonları ve 2010 yılından itibaren **HTML5 app** daha popüler arama haline gelmiş. Tarayıcıların gelişmesi, uygulama IDElerinin güçlenmesi ile de, zaman içinde **Hybrid app** geliştirme de aramaya göre artmış diyebiliriz.

Türkiye'de ise durum biraz farklı. Henüz sektör oldukça küçük sayılır. Aşağıdaki grafikten de görebileceğiniz üzere, _HTML5_, _Hybrid_, _Native_ uygulama aramaları trend oluşturabilecek kadar artmamış. Ama bu kelimelerin yanına **Mobil Uygulama** araması eklendiğinde ise trend birden değişiyor. Trend [sonuçlarını][localtrend] incelediğimizde ise, aramaların daha çok _Facebook_ ve _Facebook uygulamasının_ nasıl indirileceği ile alakalı olduğunu görüyoruz. Mobil cihaz kullanıcıları, geliştirmekten çok **tüketime** yönelmiş durumdalar.

<figure markdown=1>

![mobil-local][]
<span class="credits">Türkiye'de mobil uygulama teknolojileri arama [trendleri][localtrend]</span>
</figure>

## Bu grafiklerden ne anlamalıyız?

Yukarıda paylaştığımız trend grafikleri aslında arama sonuçlarından çok bize hangi aramaların daha popüler olduğunu gösteriyor. Ne var ki, gelişen sistemler sayesinde gelecekte bir çok uygulamanın **HTML5 tabanlı** ve özellikle **JavaScript** tabanlı olması kaçınılmaz oluyor. HTML ve JavaScript belki de gerçek **Crossplatorm** yazılım teknolojileri olduğunu düşünürsek böyle bir beklenti hiç de hayal değil.

<blockquote class="twitter-tweet" lang="en"><p>There is a “write once, run everywhere” virtual machine that actually works: <a href="https://twitter.com/hashtag/JavaScript?src=hash">#JavaScript</a>.</p>&mdash; Volkan Özçelik (@linkibol) <a href="https://twitter.com/linkibol/status/568549832882667520">February 19, 2015</a></blockquote>
<script async src="//platform.twitter.com/widgets.js" charset="utf-8"></script>

Bu bağlamda da, **Front-end Development** (Arayüz Geliştirme), geleceğin popüler meslekleri arasında olacaktır. Hali hazırda, birçok firma yoğun bir şekilde web sitesi geliştirmelerinden, mobil arayüz geliştirmeye hatta televizyon ve çeşitli cihaz kontrol arayüzlerini geliştirme ihtiyaçları için arayüz geliştirici aramakta. Bu talepler her geçen gün giderek artmakta. **JavaScript Architect**, **Front-end Architect**, **HTML5 App Developer** gibi bir çok yeni iş tanımı da bu süreç içerisinde oluşmakta.

Türkiye'de de bir çok genç girişim bu konunun farkında olduğu için, altyapılarını bu teknolojiler üzerinde geliştirmeye yönelmiş durumdalar. Peki ya siz?

[html5]: /images/2015/html5-future.png
[mobil-global]: /images/2015/app.png
[mobil-local]: /images/2015/app-turkey.png

[globaltrend]: http://www.google.com/trends/explore#q=html5%20app%2C%20hybrid%20app%2C%20native%20app&cmpt=q&tz= {.external}
[localtrend]: http://www.google.com/trends/explore#q=html5%20app%2C%20hybrid%20app%2C%20native%20app%2C%20mobil%20uygulama&geo=TR&cmpt=q&tz= {.external}
