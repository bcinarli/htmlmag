---
comments: true
slug: mobil-websitesine-ihtiyac-var-mi
title: Mobil Web Sitesine İhtiyaç Var mı?
date: 2015-05-26 17:58:00
author: Bilal Çınarlı
profile: https://www.facebook.com/bcinarli
lang: tr_TR
tags:
- mobil
- responsive
description: Günümüzde mobil üzerinden yapılacak bir çok işlem için bir uygulama hazırlanıyor. Peki hala mobil için web sitesine ihtiyacımız var mı?
---
Bazıları için akıllı telefonların gelişmesi ile ortaya çıktığı düşünülse de, Mobil web siteleri 2000li yılların başından beri varlar. İlk başlarda wap, ya da ilk mobil tarayıcıya sahip telefonlar için 320px genişliğine sahip basit arayüzler halindeyken, cihazların gelişimi ve iPhone ile başlayan akıllı telefon devrimi ile normal işlevselliğe ve görünüme sahip hale geldiler.

App Store'un 11 Temmuz 2008'de kullanıma açılıp, geliştiricilerin kendi uygulamalarını satma imkanını sağlamasından sonra, "_Ohh, there is an App for this_"[^1] şeklinde popülerleşen deyiş, zamanla bize "nasıl olsa herşey için bir uygulama yapılıyor, artık gerçekten mobil web sitesine ihtiyaç var mı?" sorgulamasını yapmaya yöneltti.

## Mobil'de nereye gidiyoruz?
Ülkemizde 3G'nin kullanılmaya başlandığı 2009 ortası ve akıllı telefon satışlarının 2010 itibariyle artmasını baz alarak, hem dünya hem de Türkiye için mobilden web erişimin oranlarının __5 yıl__ gibi bir zaman diliminde, __toplam erişimin %35i__ civarına ulaştığını görüyoruz.

<figure markdown="1">
![Dünya’da Farklı Platformlardan Web Erişimi][mobile-world]
<span class="credits">http://gs.statcounter.com/#desktop+mobile+tablet-comparison-ww-yearly-2009-2015</span>
</figure>

Hızlı bağlantıların Türkiye'ye biraz geç gelmesinin etkisi ile ilk başlarda, mobil cihazlardan web erişimi dünyaya göre daha az iken, son 2 yılda ivmelenen penetrasyon ile, Mayıs 2015 itibariyle, web erişimi __dünya ortalamasının %4__ kadar üzerine çıkmış durumda.

<figure markdown="1">
![Türkiye'de Farklı Platformlardan Web Erişimi][mobile-turkey]
<span class="credits">http://gs.statcounter.com/#desktop+mobile+tablet-comparison-TR-yearly-2009-2015</span>
</figure>

## Ne kadar mobiliz?
Son yapılan araştırmalara göre insanlar günlük ihtiyaçlarının çoğu zaman yarısını bilgisayarları ile kalan yarısını da mobil cihazları ile gerçekleştirmekte. Bu durumunun ne kadar gerçekçi olduğunu saptamak için, Clickz.com sitesi Haziran 2014 ile Kasım 2014 arasında Amerika'da popüler sitelerin trafiklerini analiz etmiş. Yapılan 6 aylık incelemenin sonuçları[^2] da __%50 oranını__ doğrular şekilde çıkmış. Clickz'in yayınları grafiklerde, __Google__, __Amazon__, __NY Times__ gibi büyük sitelerin ziyaretçi oranlarının da mobil ve masaüstü olarak neredeyse yarı yarıya olduğu açıkça görülüyor.

<figure markdown="1">
![Google.com mobil/masaüstü ziyaretçi oranları][clickz-google]
<span class="credits">Kaynak: clickz.com</span>
</figure>

Google.com için araştırma yapılan dönemde, Mobil ziyaretçi oranı __%48__, mobil için ortalama 6 dakika oturum süresi ve 5 sayfa gösterimi şeklinde olmuş. Masaüstünden yapılan ziyaretlerin oturum süresi ise ortalama 21 dakika ve 16 sayfa gösterimi şeklinde gerçekleşmiş. Hem masaüstü hem de mobil cihazdan ziyaretlere baktığımızda, geçirilen süreye göre gösterilen sayfa sayısı hemen hemen aynı durumda. 

<figure markdown="1">
![Amazon.com mobil/masaüstü ziyaretçi oranları][clickz-amazon]
<span class="credits">Kaynak: clickz.com</span>
</figure>

Amazon için de durum çok farklı değil. Neredeyse yarı yarıya olan mobil/masaüstü ziyaretçi oranlarında, mobilden gelen ziyaretçiler 4 dakika ortalama oturumda 8 sayfa gösterimi yaparak, 8 dakikalık ortalama masaüstü oturumlarında gerçekleşen 9 sayfa gösterime göre, site de 2 kat daha fazla içerik görüntülemesi yapmışlar.

Hem Amazon hem de Google için olan ilginç bir durum ise, Amerika'nın alışveriş çılgınlığı dönemi olan meşhur __Black Friday__ döneminde ziyaretçi sayılarının Mobil tarafta ciddi olarak düşmesi ama masa üstü tarafında ciddi bir düşüş yaşanmıyor olması.

<figure markdown="1">
![NYTimes.com mobil/masaüstü ziyaretçi oranları][clickz-nytimes]
<span class="credits">Kaynak: clickz.com</span>
</figure>

NY Times için ise durum biraz daha farklı. Halen sitenin büyük ziyaretçi oranı masaüstü kullanıcılarından geliyor. Ama araştırmanın yapıldığı 6 aylık dönemde mobil ziyaretlerde artış yaşanmış.

Click.com'un bu araştırması sadece bu 3 siteyle sınırlı kalmamış. Yemek ve eğlence sektörü ile alakalı siteler de incelenmiş ve buralarda da sitelerde Mobil olarak görüntülenme oranlarının her geçen gün arttığını gözlemlemişler.

## Mobil siteye ihtiyaç var mı?
Genel olarak bakıldığında, mobil site mi yoksa mobil uygulama mı tercihi daha çok verdiğiniz içerik ve hizmetle doğrudan orantılı. Kullanıcılar daha genel konular için mobil tarayıcı ile web sitesini kullanırken, daha özelleşmiş işler ve kişiselleştirme için uygulamayı kullanmayı tercih ediyor.

<figure markdown="1">
![İçerik türüne göre mobil tercihi][mobile-choices]
<span class="credits">Arama, alışveriş, youtube tarzı eğlence siteleri gibi ziyaretlerde kullanıcılar daha çok tarayıcıyı tercih ediyor</span>
</figure>

Her zaman güncel içerik, bir sefer geliştirip farklı cihaz ve platformlarda kullanabilme, arama motoru optimizasyonu gibi avantajları göz önüne alındığında, mobil siteleri önümüzdeki dönemlerde hala görmeye devam edeceğiz. Özellikle haber, alışveriş, eğlence gibi içeriklere yoğunlaşan veya kurumsal bilgilendirme ve blog şeklinde yayın yapan sitelerde uygulamadan çok mobil web sitesi vazgeçilmez bir ihtiyaç olmaya devam edecek.

[^1]: Bunun için bir uygulama var.
[^2]: http://www.clickz.com/clickz/column/2388915/why-mobile-web-still-matters-in-2015

[mobile-world]: ../content/2015/mobile-world-percentage.png
[mobile-turkey]: ../content/2015/mobile-turkey-percentage.png
[mobile-choices]: ../content/2015/mobile-engagement-choices.png
[clickz-google]: ../content/2015/clickz-google.jpg
[clickz-amazon]: ../content/2015/clickz-amazon.jpg
[clickz-nytimes]: ../content/2015/clickz-nytimes.jpg